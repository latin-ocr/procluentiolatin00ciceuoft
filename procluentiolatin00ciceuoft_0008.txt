lv

Octodecim sere menses sunt, quum NIEBUHRJUS (quae
est singularis eius erga me benevolentia) ex locupleti suo in
multos Ciceronis libros apparatu critico quidquid ad Cluen-
tianam orationem ex Lagomarsinii voluminibus incredibili dili—
gentia Romae collegerat, mihi pertractandum etin usus meos
convertendum concessit, 'monens simul, insignem esse et prae
aliis dignam, quae accurate excutiatur, unius codicis per
totum libellum lectionis varietatem. Haud dubitanter tam
liberalem conditionem accepi meque continuo ad peragendum
munus accinxi. Tenebam igitur septemdecim codicum Floren-
tinorum accuratam et integram varietatem, selectam ⁸vero qua-
tuordecim veterum editionum. Qua diligenter perlecta et ex&
pensa statim intellexi, ut monuerat ΝΙΕ Β UHRI US, unum codi-
cem adeo ante omnis praecellere, ut non solum dubiae fidei
locis praestantissimas aliorum MSS. scripturas constanter ex-
hiberet, sed multis locis ‚ qui vulgo sine suspicione legebantur,
egregias et insperatas emendationes solus afferret. Iam tum
persuasum mihi habebam, duas esse perpetua varietate inter
se dissidentes orationis nostrae recensiones, et eam quidem,
quae ab imperita manu confecta longe plerisque scriptis ex-
emplis propagata esset, etiam in impressos libros principio
transiisse, nec nisi paucis locis postea correctam ad hodiernum
usque diem vulgari. Cui sententiae maior fides accessit, quum
palimpsestum Tam-inensem ‚ venerandae vetustatis volumen ‚
cuius orationum Ciceronianarum fragmenta egregia cura Cl.
Peyronius contulit, saepissime cum praestanti codice Floren-
tino consentire viderem ‚ etiam ubi nulla ex ceteris MSS.

discrepantia in notitiam venerat, quumque simul animadver-

