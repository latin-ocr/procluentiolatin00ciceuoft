PRAEFATIO.

. A. Cluentii defensio iure inter praestantissimas Ciceronis ora· ⁴
tiones habenda est: nam in ipso aetatis et virium flore con-
spicitur summus orator , quum causam perquam impeditam
et contortam admirabili ingenii sui felicitate facile explicet,
et varios locos inter se diversissimos egregia diligentiae aequa-
litate persequatur, et susceptas patroni partis indefesso animi
vigore strenue ubique sustentet. Accedit quod per totam
orationem verissima vitae et morum imago proponitur, qua
insanabilis morbus, quo' post Syllana tempora imperium Ro·-
manum manifesto laborabat, oculis nostris detegitur. ‘Quare
etsi Cicero ipse (quod haud gravate Quinctiliano testi I. Ο.
11, 17. credimus) tenebras se iudicibus in hac Cluentii causa
obfudisse gloriatus sit, stat tamen suus nobilissimae orationi
honor, nobisque imminutum manet officium tam praeclari
eloquentiae monumenti conservandi et, si fieri possit ‚ expo-
liendi et emendandi. Cuius officii quum aliquam partem et

mihi obtigisse laeter, huius operae causam et consilium bre-

viter exponam.

